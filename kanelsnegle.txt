GÆRDEJ
3 dl sødmælk
50 g gær
4 stk. æg
1 stang vanilje
1 spsk. stødt kanel
1 spsk. stødt kardemomme
1 spsk. stødt ingefær
100 g rørsukker
0,5 spsk. groft salt
200 g blødt smør
650 Hvedemel
(Det er umuligt at fastsætte den præcise mængde, da meltyper er forskellige. Dejen skal være glat og smidig, aldrig tør og knoldet. Mærk dig derfor frem)

REMONCE
250 g blødt smør
200 g rørsukker
2 spsk. stødt kanel
2 stk. æggeblommer
(til pensling)
1 smule neutral olie


FREMGANGSMÅDE

Gærdej
Gæren smuldres i en stor skål og blandes med æg, vanilje, kanel, kardemomme, ingefær og rørsukker. Lun sødmælken og bland den sammen med salt.
Bland lidt mel med og tilsæt smørret. Tilsæt mere mel og ælt det hele til en glat og smidig dej. Ælt dejen op til en stor kugle, der lægges i mel på bordet.
Når dejen har hvilet ca. 15 minutter, udrulles den i et kvadrat på ca. 50 X 40 cm. Når du ruller dejen ud, skal du sørge for at begrænse mængden af mel. Børst også overflødigt mel væk fra dejen, når du er færdig med udrulningen. 
Remoncen
Rør smørret godt med rørsukker og stødt kanel. Man kan eventuelt piske med en håndmikser. Stryg remoncen ud over hele dejen med en palet og rul dejen sammen som en roulade på den smalle led.
Smør lave aluminiumsforme ca. 6 cm i diameter med neutral olie. Skær rouladen i 1½ cm. tykke skiver. Læg dem straks i de smurte forme.
Sneglene skal nu hæve på en bageplade et dejligt lunt sted, til de er hævet til næsten dobbelt størrelse - det tager minimum 35 minutter, afhængigt af rummets temperatur.
Pensl kanelsneglene med sammenpiskede æggeblommer. Bages ved 185 grader, til de er let gyldne, ca. 15 - 18 minutter.